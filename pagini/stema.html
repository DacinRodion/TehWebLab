<!DOCTYPE html>
<html>

<head>
   <meta charset="utf-8">
   <title>Stema României</title>
   <h1 align=center>Stema României</h1>
</head>

<body>

   <p>Stema României, adoptată de cele două Camere ale Parlamentului,
      reunite în sesiunea din 10 septembrie 1992, constă într-un vultur
      sau o acvilă, pe un scut, având aripile deschise; în cioc ține o
      cruce, pe cap Coroana de oțel a României iar în gheare o sabie și
      un sceptru. Între aripile protectoare se află un scut împărțit în
      cinci părți cuprinzând stemele celor 5 regiuni istorice:</p>

   <ul>
      <li>
         <p>Stema Țării Românești: acvilă cu capul conturnat, având în
            cioc o cruce, la dreapta un soare, la stânga o lună crai-nou.
            Prima versiune este atestată pe un document din 20 ianuarie 1368
            emis de domnul Vladislav I.</p>
      </li>
      <li>
         <p>Stema Olteniei: În 1872 pe emblema Principatelor Unite a
            fost introdus separat, în afara vulturului Munteniei și bourului
            moldovenesc și simbolul Olteniei, pe un fond roșu, un leu încoronat
            ieșea dintr-o coroana antică și o stea, totul din aur. Din 1921 ea
            a căpătat forma de azi, în cartierul al treilea, pe fond roșu, un
            leu ieșind dintr-un pod (podul de la Drobeta, ambele de aur).</p>
      </li>
      <li>
         <p>Stema Moldovei: în varianta de pe stema României, capului de bour
            îi este asociată, pe lângă luna crai-nou și roza, o stea în locul
            soarelui atestat pe hrisovul din 30 martie 1392, dat de domnul
            Roman I.</p>
      </li>
      <li>
         <p>Stema Transilvaniei: scut împărțit în două câmpuri: în câmpul
            superior era o jumătate de acvilă, cu zborul desfăcut, ieșind din
            linia de demarcație, iar în câmpul inferior, turnuri de cetate,
            ultimele amintind de numele german al Transilvaniei, Siebenbürgen
            ("Șapte cetăți"), nume atestat din anul 1296. Stema Transilvaniei
            este atestată din secolul al XVI-lea.</p>
      </li>
      <li>
         <p>Banatul, Crișana și Maramureșul nu au avut steme, dar pe 23
            iunie 1921, a fost stabilit ca stema Olteniei să fie atribuită și
            Banatului iar stema Transilvaniei să fie atribuită și Crișanei și
            Maramureșului.</p>
      </li>
      <li>
         <p>Stema Dobrogei: constă din doi delfini afrontați, pe fond de
            azur, dispuși cu capul în jos. Simbolul a fost introdus pe stemă
            în 1872, și reprezenta inițial „Ținuturile Mării”, întrucât la acea
            dată România nu deținea și nu revendica Dobrogea, având însă ieșire
            la Marea Neagră prin fâșia Cahul-Bolgrad-Ismail. După 1878, când
            România a schimbat acest teritoriu cu Dobrogea de Nord, însemnul
            heraldic se referă la aceasta din urmă.</p>
      </li>
   </ul>
   <p>La baza stemei actuale stă stema României interbelice, care a fost
      proiectată în anul 1921 de heraldistul clujean József Sebestyén, la
      cererea regelui Ferdinand I al României. Stemei actuale îi
      lipsește, față de stema interbelică, scutul mic, argintiu-negru din
      interior (simbolul heraldic al Casei de Hohenzollern). Crucea de
      deasupra coroanei nu era o cruce simplă, ci era crucea decorației
      "Trecerea Dunării".</p>

   <p>Un proiect de lege, care pune Coroana de Oțel, simbolul suveranității
      (independenței) României, pe capul acvilei din stemă (unde nu a fost
      niciodată), a fost adoptat de camerele Parlamentului în prima
      jumătate a lui 2016. Legea a fost promulgată la 11 iulie 2016
      de către președintele Klaus Iohannis. Deși proiectul a fost bine
      primit de public, ca un prim pas spre îndelung-așteptata recuperare
      a simbolurilor heraldice românești normale, care au semnificație
      istorică, el a primit și critici pentru că nu reașează Coroana de
      Oțel în locul ei firesc, deasupra scutului albastru: în Stema Regală,
      Coroana de Oțel timbra scutul mare, având o dimensiune generoasă,
      iar acvila romană purta pe cap o coroană de aur mică (numită
      „coroană regală de aur” în Legea din 1921), de forma celei din
      decorația "Trecerea Dunării".</p>

   <p>În stema republicană actuală, reprezentarea grafică a sceptrului
      ținut în gheare de acvila romană nu este cea tradițională, cu
      capătul în forma florii de crin (fleur-de-lys - un simbol regal
      provenind din tradiția franceză, care se regăsește în majoritatea
      stemelor lumii, inclusiv în stema interbelică a Regatului României),
      ci încă amintește de cea a „sceptrului prezidențial” primit în dar
      de președintele Nicolae Ceaușescu din partea Marii Adunări Naționale,
      în perioada comunistă (1974).</p>

   <p>Până la data de 31 decembrie 2018, autoritățile publice au avut
      obligația să înlocuiască stemele și sigiliile existente în prezent
      cu noul model al acestora. De la 1 ianuarie 2019 nu mai este permisă
      folosirea stemei României fără acvila încoronată.</p>

   <table>
      <tr>
         <td></td>
         <td><img src="../images/Coat_of_arms_of_Romania.svg.png" alt="Drapelul României" width=125></td>
      </tr>
      <tr>
         <td>Data adoptării</td>
         <td>2015</td>
      </tr>
      <tr>
         <td>Variante anterioare</td>
         <td>
            <p>1922-1947 - stema Regatului României<br>1992-2016 - stema României</p>
         </td>
      </tr>
   </table>
</body>

</html>