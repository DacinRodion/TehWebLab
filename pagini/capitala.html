<!DOCTYPE html>
<html>

<head>
   <meta charset="utf-8">
   <title>București</title>
   <h1 align=center>București</h1>
</head>

<body>
   <p>București este capitala României. Este cel mai populat oraș și cel
      mai important centru industrial și comercial al țării. Populația
      stabilă de 1.883.425 de locuitori (2011) face ca Bucureștiul
      să fie printre marile orașe din Uniunea Europeană. Conform unor
      estimări ce iau în considerare persoanele fără domiciliu în oraș,
      sau în tranzit, Bucureștiul adună zilnic peste trei milioane de
      oameni, iar în viitor acest număr este estimat că va depăși patru
      milioane. La acestea se adaugă faptul că localitățile din
      preajma orașului, care vor face parte din viitoarea Zonă
      Metropolitană, însumează o populație de aproximativ 430.000 de
      locuitori.</p>

   <p>Prima mențiune a localității apare în 1459, în timpul celei de-a
      doua domnii a lui Vlad Țepeș. În 1862 devine capitala Principatelor
      Unite. De atunci a suferit schimbări continue, devenind centrul
      scenei artistice, culturale și mass-media românești. Arhitectura
      elegantă și atmosfera sa urbană i-au adus în Belle Époque
      supranumele de „Micul Paris”. Deși clădirile și cartierele
      din centrul istoric au fost deteriorate sau distruse de război,
      cutremure și chiar programul lui Nicolae Ceaușescu de sistematizare,
      multe au supraviețuit. În anii după 2000, orașul a cunoscut un boom
      economic și cultural.</p>

   <p>Conform datelor preliminare din recensământul 2011, 1.677.985 de
      locuitori trăiesc în limitele orașului, mai puțini față de cifra
      înregistrată la recensământul din 2002. Mediul urban se extinde
      dincolo de limitele Bucureștiului, cu o populație de 1,93 milioane
      de locuitori. Prin adăugarea orașelor satelit din jurul zonei
      urbane, zona metropolitană a Bucureștiului propusă ar avea o
      populație de 2,2 milioane de locuitori. Conform Eurostat,
      Bucureștiul are o zonă mai mare urbană de 2.151.880 rezidenți.
      Potrivit datelor neoficiale, populația este de peste 3 milioane
      de locuitori.. Din punct de vedere economic, București este
      orașul cel mai prosper din România, și este unul dintre
      principalele centre industriale și noduri de transport din Europa
      de Est. Orașul are facilități pentru convenții, instituții de
      învățământ, zone culturale, centre comerciale, și zone de agrement.</p>

   <p>Orașul este administrat de Primăria Municipiului București, are
      același nivel administrativ ca și județele României și este împărțit
      în șase sectoare.</p>

   <img src="../images/osm-intl,5,45.95,25,290x208.png" alt="București(România) Poziția geografică în România"
      width=350>
   <h4>București(România) Poziția geografică în România</h4>
</body>

</html>